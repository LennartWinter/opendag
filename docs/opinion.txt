Tijdens de opleiding tot software developer leer je alles over apps en programmeren. Je wordt straks een professional met kennis van C#, PHP en JavaScript. Je zult in staat zijn om webgebaseerde applicaties, websites, toepassingssoftware en media te ontwikkelen. Bij dit proces houd je altijd rekening met de wensen van de klant en voer je zelf tests uit. Als software developer ben je sterk klantgericht en werk je aan het bouwen van applicaties of software, al dan niet in opdracht van bedrijven. In deze rol ontwerp je vaak in teamverband en voer je uitgebreide testprocedures uit. Je hebt een sociaal karakter, maar bent ook in staat om zelfstandig te werken. Daarnaast hecht je veel waarde aan online veiligheid.